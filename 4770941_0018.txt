 

X

 

Harum stropharum priorem etiam Peerlkampius spuriam esse iudicavit his argumentis: »Scho-
liastae in superioribus legentes: nec semper udum Tibur contemplere, addiderunt hanc interpreta-
tionem, quae est commentatoris Cruquiani: » Turrim in hortis suis constnm’sse dicebatur Maecenas,
unde haec prospiceret« Et hoc necessarium erat, ut sciremus quomodo Maecenas Romae 'Tibur
videre posset. Non erat necessarium, si Horatius statim addidisset »desere molem propinquam nubi-
bus arduis« Pro copia magis Latinum esset copiae« Tum ad vv. 10. ll.: »Maecenas, hoc
tempore urbi praefectus, erat anxius propter bella imminentia. Tali animo quis miratur fumum,
opes* et strepitum urbis? Et omnino quis miratur, quod in magnis urbibus pessimum est, fumum
et strepitum Ρ Mirari potest, qui primum videt, v· c. rusticus aliquis, non Maecenas, qui propter
consuetudinem iam non sentiebat. Et erat in turri sua satis a molestiis istis remotus. Gur autem
ille miraretur op es? Qui omnia haberet, quae cuperet? Sed et vox opes laic incertae admodum
significationis est, adeo ut interpretes fere nesciant quam sumturi sint. Neque bene convenit cum
fumo et strepitu. Atque adhuc secutus sum vulgatam fumi interpretationem. Quid fiet, si
fumum non proprie accipiamus? Tum Maecenas miraretur homines vanos et assentatores.
cfr. Mart2·al.1V. epigr. 5. — Neque verbum omitte omni vitio caret. Omittimus aliquid, quod non
repetimus, nisi addatur parumper, aliquamdiu. Iam Horatius non poterat rogare Maecena-
tem, ut omitteret Romae vivere, sed ut dies aliquot urbem relinqueret et ruri frontem explicaret«
His argumentis equidem non dubito accedere, licet non recte mihi videatur copiam singulari numero
positum reprehendere, qui ipsam qua Maecenas fruitur condicionem significet. Praeterea autem
hoc addo, hac stropha verba Horatii illa em'pe te morae explicari et quae res eum morari possint
enumerari. At deserendam esse urbem et eius delicias iam antea satis indicatum erat iis verbis
quae nou egerent interpretatione. ltaque ego non hauc modo stropham damnandam existimo, quae
tamen certe sententiarum nexum non perturbet, sed magis etiam quartam, quia nexum illum loco
communi inepte interrumpit. Utraque autem stropha arte cohaeret. Namque fastidiosae copiae
quartae strophae locus communis' opponitur, quae ut aliquo modo inseri posset, illa praemittenda erat.
Ac ne vera ‘quidem ab omni parte est quartae strophae sententia. Non plerumque gratae sunt divi-
tibus tates vices, sed et raro hoc fit et si quaudo fit, magnopere laudatur. Quod sensisse videntur
ii qui comma quod post vices v. 13. positum erat sustulerunt, ut verba plerumque gratae divi—
tibus vices non plenae et absolutae enuntiationis locum haberent, sed et gratae vices et mundae
parvo suh lare pauperum coenae sollicitam frontem explicare dicerentur, plerumque autem ad
explicuere referri posset. Quod equidem magnopere vereor ne non recte sit factum: nam tum diviti-
bus additum est incommode: oft bat der den Reichen angenelame Weclesel und ein reinliclses ,Malui in
einem armen Hause die sorgenvolle Stirn gegliittet. Cur enim divitibus quam aliis vices sint gratiores?
Pauper quidem bomo et miser eas optat multo vehementius, atque omnino res in melius mutatas
quivis mavult quam in deterius. Neque ut cum verbo explicuere iungatur divitibus ulla ratione
fieri potest. Pluralis vero ille mundae — coenae metri necessitate esse adhibitus mihi videtur,
cum aptior esset singularis quem supra vertendo expressi. — lam vero ut missum faciam hanc
sententiam non esse prorsus veram et incommodo loco positam, num Horatius tuuc primum

