 

 

ἡ XV

 

Hannibalis essent verba an poetae. Mire autem fit, ut par utriusque sententiae sit momentum. Cum
enim prorsus sit aliena ab Hannibale ista oratio, poe‘tae debet esse; pariterque contra, quia inscite
illo loco haec auctoris verba adderentur, orationi sunt adiicienda Hannibalis. Ergo neutrum
potest stare. Quod recte perspexit Peerlkampius simul de orationis vitiis monens: »Alii putant
haec verba esse Hannibalis, alii poetae, ego grammatici. Ho'ratius haec orationi addere non potuit.
Sic enim perit rei antecedentis gravitas. Et dubito an manus Claudiae bene dieantur manus
Claudiorum, gentis Claudiae. — Hannibalem haec de Claudio facere augur-antem, est ignorare
ingenium Poeni. Acuta belli parum Latine sonat, nec convenit cum verbo expediunt. Quanto
pulchrius finitur carmen dicto Hannibalis, qui conspecto capite fraterno exclamasse dicitur: A gno-
sco fortunam Carthaginis. Liv. XXVII. 51.« In his quae de Claudiis manibus dicta sunt,
in dubio relinquo: quod autem ille poetam putat scripturum fuisse: Nil Claudii non efficient
manu, Quos et benigno cett, ne sic quidem orationem omni offensione fore liberam mox vide-
bimus. Neque acuta belli equidem damnaverim. Nam potest imago ducta esse a sentibus, spinis,
similibus, quihus transeuntes facile inhaeroecimus et impedimur. Sunt 'vero alia qnae mihi displi-
ceant. Primum enim defendit non satis grave mibi videtur, quia luppiter non defendere tantum,
sed etiam promovere et adiuvare putandus est Nerones ultro hostem aggredientes, Deinde curae
sagaces non addito pronomine dubium relinquitur lovisne sint an Claudiorum, nisi forte a Iove
alienae sunt curae sagaces, Claudios autem cum scriptor intelligi vellet, pronomen addendum
erat ipsorum aut suae, qua quidem parte laborat quam supra commemoravi Peerlkampii emendatio.
Sufficere haec arbitror ad stropham banc condemnandam.

 

